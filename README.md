# GNOME Toplulukla Etkileşim Yarışması Proje Taslağı

Bu depo, orijinal adıyla **Community Engagement Challenge** yarışmasına katılım için kullanılabilecek taslak projedir. Daha fazla bilgiye https://github.com/acikkaynak/acikkaynak-website/issues/79 üzerinden ulaşabilirsiniz. 

*Buradan sonrası https://www.gnome.org/challenge/ ve http://gnome.org/challenge/faq sayfalarının yerelleştirilmiş sürümleridir. Eğer çeviride
bir eksik/yanlışlık görürseniz veya bazı bölümler geçerliliğini yitirmişse pull request (çekme isteği) açarak değişiklik talep edebilirsiniz veya https://github.com/acikkaynak/acikkaynak-website/issues/79 hata kaydı üzerinden bildirebilirsiniz. Başvuru formuna https://www.gnome.org/challenge/ adresinden ulaşabilirsiniz.*

## Sonraki nesil açık kaynak yazılımcılara ulaşılmasına yardımcı olun

GNOME Vakfı [Endless](https://github.com/endlessm) işbirliğiyle bu yıl ilk kez gerçekleşecek olan yazılım dünyasına yeni adım atmış insanları özgür ve açık kaynak yazılımla (FOSS) tanıştırma fırsatı tanıyan Toplulukla Etkileşim Meydan Okuması/Yarışması'nı duyurmaktan gurur duyar. Hedefimiz bireylerin/takımların sonraki nesil yazılımcıları FOSS topluluğuna kenetleyecek ve gelecek yıllarda da öyle kalmalarını sağlayacak harekete geçirici fikirlerini paylaşmalarını sağlamaktır.

Şu özelliklerde girdiler arıyoruz:

* **Eğlenceli:** Kodlamayı ilginç ve FOSS topluluğuna katılımı heyecan verici hale getirir
* **Eğitici:** Yeni başlamış yazılımcının yeteneklerini geliştirir
* **Kenetleyici:** Yazılımcının FOSS topluluğuna bağlı kalmasını sağlar
* **Yaratıcı:** Alışılmışın dışında olan girdileriz takdir görecektir
* **Şıradışı:** Sahaya yeni bir şey ekler veya varolanı iyileştirir

## 20 bin doların üzerinde para ödülü kazanın

Üç aşamadan oluşan bu yarışma toplamda 65 bin dolar ve diğer türden ödülleri her adımın kazananlarına vadetmektedir. Girdilerin şunları göstermesi beklenmektir:

### İlk aşama: Fikir

Girdi açıklaması ve takım özgeçmişini içeren yazılı önerge

### İkinci aşama: Kavramın Kanıtı

Uygulanabilirliği gösteren temel prototip

### Üçüncü aşama: Örnek ürün

Yarışmanın belirlediği ölçüde çalışan teslimi mümkün bitmiş ürün

## Başvurunuzu 1 Haziran'a kadar yapın

Birinci aşama şu anda devam etmektedir! Online formu doldurarak başvurunuzu iletin. Hala fikriniz üzerinde mi çalışıyorsunuz? Aşağıda yardımcı olabilecek Sıkça Sorulan Sorular'ı ve cevaplarını bulabilirsiniz.

## Sıkça Sorulan Sorular

Bu bölüm, https://www.gnome.org/challenge/faq/ sayfasının yerelleştirilmiş sürümüdür.

### Genel

#### Neden GNOME Vakfı ve Endless böyle bir yarışma düzenliyor?

Sonraki nesil geliştiricilerin desteklenmesinde rol oynayacak bireyleri bulmak ve tanımak istiyoruz.

Yazılım mühendisliği eğitimi ve öğretimine daha iyi erişim ihtiyacı dünya çapında bir dizi alanda yetersiz olarak tanımlanmaktadır. Birkaç yıldır, FOSS sektöründeki birçokları gibi, topluluğumuz projelerini istenen ölçüde daha da ileri götürmek için ihtiyaç duyulan yetenekli geliştiricilerin ilgisini çekmekte ve bunu sürdürmekte zorluk çekmiştir. Bu ihtiyaç web framework'lerinin yükselişi ve macOS platformu üzerinde geliştirmenin popülerleşmesi, ayrıca mühendislik havuzunun beyaz tenli erkeklerin haricinde çesitlendirilmesindeki başarısızlığın sürekliliğiyle belirgin hale gelmiştir.

2018 ve 2019 yıllarında, StackOverflow Geliştirici Anketi bu trendin yükselişte olduğunu göstermektedir:

* Açık kaynak projelere yılda sadece bir kez müdahil olan mühendislerin sayısı %55,5'ten %64,5'e yükselmiştir.
* Geliştiricilerin sadece %25,6'sı Linux'u birincil işletim sistemi olarak kullanmaktadır.
* Mühendislerin %91,7'si kendilerini erkek ve %70,8'iyse beyaz veya Avrupa kökenli olarak tanımlıyor.

Bu uyumsuzluğun ele alınmasının açık kaynak yazılımın masaüstündeki uzun dönem başarısında anahtar rolünde olduğuna ve GNOME Vakfı'nın insanları onların kariyer hayatlarında yönlendirmek ve danışmanlık etmekte önemli bir rol oynadığına inanıyoruz.  

#### Bu yarışmanın hedefleri nelerdir?

Bu yarışmanın birincil hedefi yeni başlangıç yapmış yazılımcıları FOSS topluluğuyla tanıştırarak kodlama yeteneklerini iyileştirmek ve FOSS topluluğuna gelecek yıllarda da bağlı kalmaya teşvik etmektir.

Bunu gerçekleştirerek endüstrinin şu anda deneyimlediği aksakları çözmekle beraber farkındalık yaratmayı, eğitimcilerin ve öğrencilerin özgür ve açık kaynak yazılıma müdahil olmak için ihtiyaç duyduğu yetenekleri geliştirmeyi, FOSS kodlama eğitimi almış insanların (genç veya yetişkin) sayısını ve kendilerini kadın, ikili olmayan (non-binary), cinsiyetsiz (genderqueer) veya cinsiyet uyumsuz (gender non-conforming) olarak tanımlayan GNOME katkıcılarının yüzdesini artırmayı umuyoruz.

#### Yarışmanın önemli tarihleri nelerdir?

* **6 Nisan 2020** Yarışma başlangıcı
* **9 Nisan 2020** Başvurular açılır
* **1 Haziran 2020** Fikir aşaması (Birinci aşama) tamamlanır
* **(Karar verilecek) Haziranın sonları** GUADEC sırasında kazananlar açıklanır
* **2 Kasım 2020** Kavramın kanıtlanması (İkinci aşama) tamamlanır
* **1 Aralık 2020** Kavramın kanıtlanması kazananları açıklanır
* **1 Mart 2021** Sona gelinmiş proje (Üçüncü aşama) tamamlanır
* **5 Nisan 2021** Finalin kazananı açıklanır

#### Ödüller nelerdir?

GNOME Vakfı ve Endless sonraki nesil yazılımcılaran desteklenmesiyle ilgilenen bireylerin ve takımların varlığının tanınmasını istemektedir. Endless sayesinde, 65 bin dolara kadar para ödülü sunmaktayız. Ödüllere şunlarda dahildir (ama bunlarla sınırlı değildir):

*Birinci aşama: Fikir*

* Seçilen her bir girdi için 1000 dolar ödül 
* Girdinin depolanması için sunucu alanı
* Konferans dahilinde fikirlerini sunmaları için davetiye (Hangi konferans olacağına karar verilecek)
* İkinci aşamaya katılma davetiyesi

*İkinci aşama: Kavramın kanıtlanması*

* Seçilen her bir girdiye 5 bin dolar ödül
* Üçüncü aşamaya katılma davetiyesi

*Üçüncü aşama: Sona gelinmiş proje*

* Birinciye 15 bin dolar para ödülü
* İkinciye 10 bin dolar para ödülü
* Kutlamaya katılmaları için her takımın birer üyesine bütçenin sağlanması

Para ödülleri çek halinde veya ABD menşeili bir banka üzerinden aktarım yoluyla verilecektir. Ödülle alakalı giderler, federal, devlet and yerel kesintiler kazananın sadece finansal yükümlülüğünü temsil eder. 

### Girdiniz

#### Girdi FOSS olmak zorunda mıdır?

Yarışma özgür yazılıma dahil olmanın önemine vurgu yaptığı için, tercihler ağırlıklı olarak FOSS ile oluşturulmuş, onla çalışmak için tasarlanmış ve onla kullanılacak olan projelerden yana olacaktır. Girdinizin şu özelliklerde olmasını istiyoruz:

* FOSS lisanslı ya da Free Software Foundation (FSF) veya Open Source Initiative (OSI) tarafından tanınmış bir içerik lisansı kullanıyor olmasını
* GNOME Masaüstü ile çalıştırılabilecek, görüntülenebilecek, düzenlenebilecek vb. halde olmasını

Örneğin, bir Inkscape projesi Illustrator projesine ve özgür yazılım kütüphaneleri kullanan bir oyun, Steam ile çalıştırılmak üzere tasarlanmış bir oyuna tercih edilecektir. Kapalı kaynak bir oyun kabul edilmeyecek ancak özgür olmayan (proprietary) bir yazılımla çalışabilen açık kaynak bir oyun kabul edilecek ama jüri tarafından diğerleri kadar yüksek puan verilmeyecektir.

#### Herhangi bir girdi mi arıyorsunuz?

[Yarışma Kurallar](http://gnome.org/challenge/terms)ı dahilinde belirlenen kurallar dışında başvurular belli bir yol izlemek zorunda değildirler: yazılım projeleri, eğitici materyaller, videolar, oyunlar, sunumlar, etkinlikler, veya yeni başlangıç yapmış yazılımcıların FOSS topluluğuna katılımına vurgu yapan herhangi başka bir şey olabilirler. İstediğiniz kadar yaratıcı olabilirsiniz.

#### Birinci aşamaya nasıl girerim?

Birinci aşamada, fikrinizi yazın, kendinizden (veya takımınızdan bahsedin) ve http://gnone.org/challange adresindeki yolu izleyerek 1 Haziran tarihine kadar yollayın. Başvurularınızın İngilizce olmasını istiyoruz ve ek materyallerin kullanılmasını destekliyoruz (ancak zorunda bırakmıyoruz). Jüri başvurunuzu değerlendirecek ve hangi başvuruların sonraki aşamaya geçeceğine karar verecektir.

Makalenizi planlamanızda yardımcı olması için aşağıda cevap vermenizi istediğimiz sorular mevcut: 

*Birinci bölüm - Fikriniz*

1. Projenizin çalışma ismi nedir?
2. Fikrinizden 200 veya daha az kelimeyle bahsedin. (Anahtar özelliklerinden, sıradışı yanlarından ve yarışmanın hedeflerine nasıl ulaşacağından, vb. bahsetmekten çekinmeyin.)

*İkinci bölüm - Proje detayları*

1. Girdiniz yeni başlangıç yapmış yazılımcıları FOSS topluluğuna nasıl tanıtacak?
2. Yarışmanın hedeflerinden olması dolasıyla genellikle kodlayan topluluk içerisinde hakettiğinden daha az temsil edilen farklı kesimlerden insanların topluluğa katılımını sağlayacak fikirleri arıyorız. Fikriniz bu kesmi istenildiği gibi işliyor olacak mı? Evetse, lütfen açıklayın.
3. Yazılımcıları FOSS topluluğuna tanıtmak önemli, ancak onları dahil etmek ve ayrılmamalarını sağlamak gerekiyor. Lütfen projenizin bunu nasıl başaracağından bahsedin.
4. Projenizin yapacağı etki nasıl ölçülecek?
5. Neyi gözden kaçırıyoruz? Projeniz hakkında eklemek istediğiniz başka bir bilgi var mı?
* Ek mataryeller teşvik edilirler ancak zorunlu değildirler. Lütfen en fazla 5 dosya yükleyin.

*Üçüncü aşama: Siz veya Takımınız*

1. Hakkınızda

* Adınız
* E-posta
* Telefon numarası
* Ülke veya ikametgâh
* FOSS topluluğuyla olan deneyiminiz (deneyiminizin olması zorunlu değil)
* Twitter kullanıcı adı (opsiyonel; sosyal medya bilgilerinizi vererek herkese açık tweetlerimizde, gönderilerimizde veya diğer sosyal medya paylaşımlarımızda SİZİ dahil etmemize izin vermiş olursunuz)

2. Bir takımla beraber mi çalışıyorsunuz?
3. Sizin veya takımınızın özgeçmişi ve deneyimleri hakkında daha fazla bilgi almak isteriz. Alakalı yeteneklerden, geçmiş proje örneklerinden, hobilerden ve diğer ilgilerden bahsetmekten çekinmeyin. 
4. Dökümantasyon ve kayıt tutmak düzenli kalmanın prensiplerindendir. Çalışmanızı başkalarının da sonraki aşamalarda katkıda bulunabilmesi için nasıl dökümanlayacağınızı açıklayın.
5. Bu yarışmanın varlığından nasıl haberdar oldunuz?
6. Takımınızda rol ve sorumluluk dağılımı nasıl olacak? (eğer bireysel katılıyorsanız bunu atlayabilirsiniz)

#### İkinci aşamada ne lazım?

İlk aşamadan geçen 20 proje, ikinci aşamaya davet edilecek ve bunların çalışan bir prototip haline getirilmesi istenecektir. Bu aşama takımlara projelerinin uygulanabilirliğini ve ulaşılabilirliğini jüriye kanıtlama fırsatı sunacaktır. Bu aşamada henüz bitmiş bir ürün beklentisi yoktur ancak projelerin gidişatı ve bitmiş ürün hakkında jüriye bir fikir verir. 

#### Üçüncü aşama için ne lazım?

İkinci aşamanın kazananları üçüncü aşamaya davet edilecektir. Yarışmanın son aşaması olan bu aşama, prototipleri ilerde kullanılabilecek bitmiş bir ürüne dönüştürmeye odaklanır. 

#### Fikri mülkiyet konusunda endişelenmeli miyim?

Toplulukla Etkileşim Yarışması, sıradışı ve yaratıcı bir şekilde tasarlanmış girdiler aramaktadır. Girdiler, orijinal çalışma ve fikrin sahiplerinin olmalıdır. Girdiler, resimler, müzik ve yazılım kütüphaneleri gibi üçüncü parti kaynakları, izinleri olduğunu kanıtlayabildiği sürece kullanabilirler (mesela özgürce kullanabilir şekilde yayınlanmış içerik, oluşturan imzalı sürüme sahip, vb.)

#### Teknik işleme ne kadar önemli? Göşterişli grafiklere sahip yazım hatasız bir girdi, göşterişsiz ve yazım hatalı olan bir girdiyi oyunda yener mi?

Eğer yazım hataları jürinin girdinin hangi konuyu ele aldığını anlamasına engel olacak kadar kötüyse, teknik işleme deneyimin önüne geçiyor demektir. Benzer olarak, girdinin grafiği (uygun olduğu yerde) özellikle göz alıcıysa, bu, kenetleme ve yenilikçi yaratıcı vizyon açısıdan daha yüksek bir skor alınmasında rol oynayabilir. Esasen, Toplulukla Etkileşim Yarışması, yazılımcıları Özgür Yazılım Topluluğuna davet etmeyi amaçlar ve sanat, kodlama veya heceleme yarışması değildir, bu nedenle teknik yeteneğin (veya bunun olmayışının) değerlendirmesi daha önceden de bahsedilmiş ölçüler üzerinden yapılmalıdır. 

### Takımlar

#### Kimler girebilir?

Yarışmaya şu ülkelerin vatandaşları dışında herkes katılabilir: Küba, İran, Kuzey Kore, Sudan, Suriye, yada Ukrayna'nın Kırım bölgesi (ABD'nin ülke çaplı yaptırımları dolasıyla). Benzer olarak, "Özel Olarak Belirlenmiş Vatandaş Listesi"ndeki yasaklı kimseler ABD kısıtlamaları nedeniyle yarışmaya katılamazlar. Brezilya ve İtalya vatandaşları, yarışmaları kısıtlayan yerel kanunlar nedeniyle dışarda tutulurlar. GNOME ve Endless çalışanları ve onların yakınları katılamazlar. Tam detaylar için lütfen şartlar ve koşullar sayfasını görüntüleyin. 

#### Tek başıma katılabilir miyim?

Evet, bir takıma gerek duymadan bireysel olarak katılabilirsiniz.

#### Bir takıma girebilir miyim? Takımım ne kadar büyük olabilir?

Evet, çalışabileceğiniz başkaları varsa, bir takım kurabilirsiniz. 

Bu proje, sınıf veya bir arkadaş grubu için uygundur. Takımınız, istediğiniz büyüklükte olabilir ama proje sorumluluklarını ve ödüllerleri bölüştürmeniz gerecekeğini unutmayın. 
